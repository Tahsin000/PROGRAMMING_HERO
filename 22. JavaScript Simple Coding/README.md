স্ট্রিং আর সিম্পল কিছু জাভাস্ক্রিপ্ট প্রব্লেম ( মডিউল-22)

#module_release #basic_javascript_milestone #module_22

খুবই সিম্পল কিছু জাভাস্ক্রিপ্ট প্রব্লেম দিয়ে এর বেসিক কনসেপ্টগুলো কিভাবে এপ্লাই করতে হয় সেগুলাকে বুঝার জন্য এই মডিউল। জাস্ট ৭টা জাভাস্ক্রিপ্ট প্রবলেম সলভিং নিয়ে ডিসকাস করছি এই মডিউল এ। একদম প্রথেমই আছে দুইটা ভেরিয়েবলের মান অদল বদল করার সিস্টেম। লটারি বা রান্ডম সংখ্যা দিয়ে ছোট একটা কাজ। দুইটা বা তিনটা সংখ্যার মধ্যে সবচেয়ে বড় সংখ্যা কোনটা সেটা বের করা। এরপর কোন একটা array এর মধ্যে সবচেয়ে বড় সংখ্যা কোনটা সেটা বের করা। বা array এর মধ্যে যতগুলা সংখ্যা আছে সবগুলার যোগফল বের করা।

.

স্ট্রিং

প্রথমেই আছে স্ট্রিং রিলেটেড কয়েকটা জিনিস। সেই জিনিসগুলো তোমাকে জানতেই হবে।

১. স্ট্রিং immutable

২. স্ট্রিং এর length আছে

৩. index অনুসারে string এর ভিতরের সব letter কে একসেস করা যায়।

৪. for লুপ বা for of লুপ দিয়ে স্ট্রিং এর সব ক্যারেক্টার এর উপরে লুপ চালানো যায়।

৫. toLowerCase এবং toUpperCase দিয়ে কোন স্ট্রিং কে সব ছোট হাতের বা সব বড় হাতের অক্ষর বানিয়ে ফেলা যায়

৬. স্ট্রিং এর মধ্যে কোন এক বা একাধিক অক্ষর খুঁজতে চাইলে তুমি array এর মতো করে indexOf দিয়ে index চেক করতে পারো

৭. স্ট্রিং এর মধ্যে এক বা একাধিক অক্ষর আছে কিনা সেটা includes দিয়েও চেক করতে পারো

৮. এছাড়াও স্ট্রিং এর ছোট একটা অংশ বের করার জন্য split, slice, substring ইউজ করতে পারো

.

ফ্যাক্টোরিয়ালের এর মতো করে আসছে fibonacci সেখানে for লুপ দিয়ে একটা fibonacci series বের করা হইছে। এইখানে ফিবোনাচ্চি বা এই ধরণের ম্যাথ বুঝতে পারলে অবশ্যই ভালো। তবে কোন কারণে বুঝতে না পারলেও যেন কি করা লাগলে কি ইউজ করতে হয়। সেটার দিকে খেয়াল করো। না বুঝতে পারলেও মাথা গরম করার দরকার নাই। জাস্ট আমাদের জিজ্ঞেস করবে। বুঝে নেয়ার চেষ্টা করবে। সাপোর্ট সেশনে জয়েন করে আদায় করে নিবে।

.

ফাংশন নিয়ে কনফিউশন? নো টেনশন:

ফাংশন নিয়ে না বুঝলে টেনশন করার দরকার নাই। আমাদের নেক্সট মাইলস্টোন এর ফাংশন নিয়ে পাঁচটা ভিডিও আছে। যেগুলার টাইটেল হচ্ছে-- When to use a function. When to return from a function and from where. Callback function and pass different function. Arguments and deal with unknown number of arguments. How to organize code inside a function সো ফাংশন নিয়ে আপাতত, নো টেনশন।

.

আগামীকাল এর পরদিন কনসেপচুয়াল সেশন

যারা বেসিক কনসেপ্টগুলো ধরতে পারেনি তাদের জন্য স্পেশালভাবে আসতেছে-- আরেকটা কনসেপচুয়াল সেশন। সেখানে একটা প্রবলেম কিভাবে ধরে সেটাকে সলভ করতে হয় তা আরেকটু ডিফারেন্টভাবে আলোচনা করা হবে। এই কন্সেপচুয়াল এ নতুন কিছু আলোচনা করা হবে না। আমাদের মডিউল এ আলোচনা করা বিষয়গুলাই আরেকটু ডিফারেন্টভাবে আলোচনা করা হবে। সো, শুধুমাত্র যারা কনসেপ্টগুলা ধরতে পারোনি তারাই জয়েন করো। এই সেশন এর টাইম সম্পর্কে আগামীকাল গরূপে পোস্ট দিয়ে দেয়া হবে।

.

জাভাস্ক্রিপ্ট:

কোনভাবেই আমরা আশা করছি না যে-- দুই মডিউল দেখেই তুমি জাভাস্ক্রিপ্ট এর বস হয়ে যাবে। যদি হয়ে যাও তাহলে তো ভালোই। যদিও জাভাস্ক্রিপ্ট নিয়ে আরো অনেক মডিউল আরো অনেক মাইলস্টোন আসবে।

.

প্রবলেম তখনই প্রবলেম, যখন তুমি সেটা আঁকড়ে ধরে বসে থাকো । আর একবার সমাধান করে ফেলতে পারলে; প্রবলেম আর প্রবলেম থাকে না। সেটা নলেজ, স্কিল আর এক্সপেরিয়েন্স এ কনভার্ট হয়ে যায়।

.

প্রাকটিস প্রব্লেম- ৫ খানা

১. একটা কোড লিখো। যেটা দিয়ে কোন একটা array এর মধ্যে সবচেয়ে ছোট সংখ্যা বের করে দিতে পারবে।

২. একটা কোড লিখো যেটা দিয়ে তিনটা সংখ্যার মধ্যে সবচেয়ে ছোট সংখ্যা বের করে দিবে।

৩. একটা ফাংশন লিখো। সেই ফাংশনের মধ্যে ইনপুট হিসেবে একটা array নিবে। সেই array এর মধ্যে অনেকগুলা সংখ্যা থাকবে। তোমার কাজ হবে ইনপুট নেয়া array এর মধ্যে যতগুলা সংখ্যা আছে। সেই সংখ্যা গুলার গড় বের করবে। তারপর সেই গড় ফাংশনের রিটার্ন হিসেবে দিয়ে দিবে। একটু চিন্তা করো। বুঝার চেষ্টা করো। ট্রাই করো। দেখো পারো কিনা।

৪. একটা ফাংশন লিখো। যেটা ইনপুট প্যারামিটার হিসেবে একটা আয়তক্ষেত্রের দৈর্ঘ্য আর উচ্চতাকে নিবে। তারপর সেই আয়তক্ষেত্র এর area (আয়তন) কে রেজাল্ট হিসেবে রিটার্ন করবে।

৫. (ট্রিকি) কোন একটা array এর মধ্যে অনেকগুলা সংখ্যা আছে। সেই সংখ্যাগুলো থেকে second largest সংখ্যা বের করার একটা প্রোগ্রাম লিখো। দরকার হলে গুগলে সার্চ দাও। তারপর সার্চ রেজাল্ট দেখে বুঝে বুঝে করার চেষ্টা করো।
