# Loop and Practice Problems

বেসিক কনসেপ্ট শানিত করার দিন। রিভিশন/প্রাকটিস ডে (মডিউল 19)

#module_release #basic_javascript_milestone #module_19

বিল্ডিং এর ফাউন্ডেশন স্ট্রং না হলে, উপরে যতই চাকচিক্য দাও না কে বেশি দিন টিকবে না। তাই টিকতে হলে ফাউন্ডেশন শক্ত করতে হবে। যদিও জাস্ট দুই দিন হইলো জাভাস্ক্রিপ্ট শুরু করছো। তারপরেও এর মধ্যে জাভাস্ক্রিপ্ট একদম মেইন মেইন জিনিসের দিকে যাচ্ছ। কেউ কেউ সহজে ধরে ফেলবে। কারো কারো ভিতরে খচ খচ লাগবে। এইটাই স্বাভাবিক। তবে যেটাই লাগুক না কেন। এই দুই দিনে কোন কোন জিনিসগুলো আলোচনা করা হয়েছে সেগুলার একটা একটা লিস্ট বানিয়ে ফেলো। তারপর লিষ্টের দিকে তাকিয়ে বুঝার চেষ্টা করো। চিন্তা করো-- এইগুলা কোনটা দিয়ে কি করে। কিভাবে কাজ করে। তারপর ভিজুয়াল ষ্টুডিও কোড খুলে সেগুলা একটু প্রাকটিস করে ফেলো। তোমার মতো করে করো। এইটা করার দরকার আছে।

.

দরকার হলে ভিডিওগুলো আরেকবার দেখো। একবারের জায়গায় দুইবার দেখো। শুধু আমাদের ভিডিও এর উপরে নির্ভর করে বসে না থেকে। আমাদের বোনাস ভিডিও এর জন্য অপেক্ষা না করে। গুগলে সার্চ দাও। ইউটিউবে সার্চ দাও। সেখানে বিভিন্ন ভিডিওতে বিভিন্নভাবে সিমিলার জিনিস নিয়ে আলোচনা করা হয়েছে। হয়তো তুমি সব বুঝবে না। কখনো ৭০% জিনিস বুঝতে পারবে আবার কখনো ৮০% জিনিস মাথার উপর দিয়ে যাবে। তারপরেও তোমাকে দেখতে হবে। ট্রাই করতে হবে। হয়তো ইংরেজিতে একটু কাঁচা হবে। তারপরেও নিজের উপরে জোর করে বসে বসে দেখতে হবে। কারন আজকে একটু কষ্ট করলে সামনে এইটার ফল পাবে। এবং ইনডাইরেক্ট বেনিফিট হিসেবে তোমার ইংরেজি টিউটোরিয়াল দেখার অভ্যাস গড়ে উঠবে। যেটা ফিউচারে অনেক অনেক হেল্প করবে।

.

আজকের মডিউল

যদিও আজকের মডিউলে এ নতুন একটা টপিক। সেটার মধ্যে দুইটা দুইটা পার্ট। এবং সব মিলিয়ে দশটা ভিডিও। এই মডিউল সিরিয়াসলি দেখো। একদম প্রথম ভিডিওতে গত দুই দিনের জিনিসগুলো একদম ছোট করে রিভিশন দেয়া হচ্ছে। তারপর একটু করে While loop কি জিনিস সেটা কিভাবে কাজ করে। সেই জিনিস নিয়ে আলোচনা করা হয়েছে। তারপর কিছু উদারহণ দিয়ে, সিম্পল কিছু উদাহরণ দিয়ে while loop বুঝানোর চেষ্টা করা হয়েছে। এবং while লুপ দিয়ে কিভাবে জোড় সংখ্যা, বিজোড় সংখ্যা বের করতে হয় সেটা দেখানো হয়েছে। তারপর আসছে while লুপ এর খালাতো ভাই For loop । এই ফর লুপ আর কিছুই না। সেটা জাস্ট while লুপ এর চ্যাপ্টা ভার্সন। তারপর for লুপ দিয়ে কয়েকটা উদারহণ দেখানো হয়েছে। কিভাবে কাজ করে সেটা বুঝানোর চেষ্টা করা হয়েছে। ব্যস এইটুকুই।

.

আজকে কিভাবে রিভিশন দিবে

জাস্ট তিনটা কাজ।

১. গত দুইদিন এবং আজকে পর্যন্ত জাভাস্ক্রিপ্ট এর যে কয়েকটা বেসিক কনসেপ্ট নিয়ে আলোচনা করা হয়েছে। সবগুলা ধরে ধরে রিভিশন দিবে। গত দুই দিন প্লাস আজকে তুমি যে নোটস নিয়েছো সেটা ধরে ধরে পড়ো।

২. ভিজুয়াল ষ্টুডিও কোড খুলে কোডগুলো লিখো। আউটপুট দেখো। দুই একটা ভুল করে ফেললে ভুল ধরার চেষ্টা করো। একান্তই ধরতে না পারলে। আমাদের গরূপে পোষ্ট দাও। বা আমাদের সাপোর্ট সেশনে জয়েন করো।

৩. আগামীকাল যে কন্সেপচুয়াল সেশন আসবে। সেখানে যেতে পারলে খুবই ভালো। না যেতে পারলে সেই ভিডিও দেখে ফেলবে।

.

জাভাস্ক্রিপ্ট এর কনসেপ্ট-- যতই দিবে ধার, ততই কাটবে আঁধার।

—--------------

প্রাকটিস চ্যালেঞ্জ-১

প্রতিদিন তোমার কাজ কি?

১) রাত ৮ টা বাজে মডিউল আনলক করো

২) ফটাফট ভিডিও দেখে দেখে প্রাকটিস করো

৩) ভিডিও দেখতে দেখতে নোটস নাও

৪) মডিউল শেষ হলে পুরা মডিউল নিজে নিজে প্রাকটিস করো

৫) কোন কিছু বুঝতে না পারলে (চিন্তা করে দেখো এইখানে কিন্তু একটা শর্ত আছে ), সাপোর্ট সেশনে জয়েন করো

এখন তোমার কাজ হচ্ছে একটা for লুপ ১০ বার চালিয়ে উপরের জিনিসগুলা আউটপুট হিসেবে দেখানো।

প্রাকটিস চ্যালেঞ্জ-২:

আবার একই জিনিস while লুপ চালিয়ে ১০ বার দেখানো।

প্রাকটিস চ্যালেঞ্জ-৩:

উপরের প্রব্লেমটাই while লুপ রিভার্স ওয়েতে (decremental হিসেবে)করে দেখাও

প্রাকটিস চ্যালেঞ্জ-৪:

উপরের প্রব্লেমটাই for লুপ রিভার্স ওয়েতে (decremental হিসেবে)করে দেখাও