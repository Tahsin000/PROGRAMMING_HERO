আজকে DOM এর ইন্টারএকশন প্রাকটিস করার দিন (মডিউল ২৮-৫)

#module_release #integrate_javascript #module_28_5

এই মাইলস্টোন এখন পর্যন্ত যা যা শিখেছো সেগুলা ঢেলে দেয়ার দিন আজকে। DOM, event handler, বাপ-এর-ব্যাংক ইজি সিস্টেম বা ফাংশন দেয়া সিস্টেম। সেগুলা যেটাই থাকুক না কেন। তোমার মেইন কাজ ছিল একটু ওয়েবসাইটকে হালকা পাতলা ইন্টারএকটিভ বানানো। সোজা বাংলায় -- ক্লিক করলে কিছু একটা হবে। সেই জিনিস করার কাজ করেছো। করতে গিয়ে কিছু অংশ হয়তো ভালো বুঝেছো। আবার কিছু অংশ হয়তো একটু ঘাটতি রয়ে গেছে। তাই আজকে সিম্পলভাবে একটু চেক করে নাও। তুমি মিনিমাম জিনিসগুলো ধরতে পারছো কিনা।

এরপর নিচের তিনটা চ্যালেঞ্জ নিবে।

চ্যালেঞ্জ নাম্বার ওয়ান

নিজে নিজে আমাদের ভিডিও না দেখে বাপ এর ব্যাংক করে ফেলো। সম্ভব হলে মডিউল ২৭ এর মতো করে করো। আর একদম না পারলে মডিউল ২৬ এর মতো করে করো। তবে চ্যালেঞ্জ হচ্ছে তুমি চাইলে গুগলে সার্চ দিতে পারবে। কিন্তু আমাদের ভিডিও দেখতে পারবে না। তাহলে তুমি কোড করতে গিয়ে ঠেকে যাবে। এই ঠেকে যাওয়া আর ২-৩ ঘন্টা গুতায় গুতায় একটা জিনিস শেষ পর্যন্ত ফিনিশ করে ফেলাটাই তোমার লার্নিং। এইসব ফ্রাসট্রেশন এর মধ্যে ঘাম ঝরিয়ে ঝরিয়েই একজন ডেভেলপার তৈরি হয়।

চ্যালেঞ্জ নাম্বার টু

একটা ডিসকাউন্ট ক্যালকুলেটর এর প্রাকটিস দিয়েছি। সেটা করো। যেখানে একটা প্রাইস লেখা থাকবে এবং একটা বাটন আছে। সেটাতে ক্লিক করলে প্রাইস ৩০% কমে যাবে। এইটার আরেকটু এডভান্সড ভার্সন হবে। তুমি যে Apply বাটনে ক্লিক করবে তখন যদি পাশের টেক্সট বক্স এ DISC30 লেখা থাকে তাহলে ডিসকাউন্ট কাজ করবে। প্রাইস ৩০% কমবে। আর যদি DISC30 না লিখে অন্য কিছু লিখে। যেমন ধরো DOM30 বা DISCOUNT30 বা অন্য কিছু। তাহলে ডিসকাউন্ট কাজ হবে না।

.

চ্যালেঞ্জ নাম্বার থ্রি

Text Editor টাইপের একটা লে-আউট বানাবে। সেখানে একটা Textarea থাকবে। সাথে বেশ কিছু বাটন থাকবে। এদের মধ্যে কোনো একটি বাটনে ক্লিক করলে textarea এর ভিতরের লিখা গুলোর স্টাইল বোল্ড হয়ে যাবে। ঠিক একইভাবে অন্যবাটন গুলো ব্যাবহার করে দেখো ইটালিক, আন্ডারলাইন, লেফট অ্যালাইন, রাইট অ্যালাইন, সেন্টার অ্যালাইন করতে পারো কিনা। এছাড়া একটা নম্বর টাইপের ইনপুট ফিল্ডে ফন্ট সাইজ ইনপুট নিবে। এরপর সে ভ্যালু ব্যাবহার করে টেক্সটের সাইজ পরিবর্তন করবে। আরেকটা নতুন জিনিস ট্রাই করতে পারো। টেক্সট গুলোর কালার পরিবর্তন করার চেষ্টা করে দেখতে পারো। এরজন্য ইনপুট এর type=”color” সম্পর্কে একটু জানতে হবে।

উপরের এই তিনটা চ্যালেঞ্জ ১০০% করতে পারলে অবশ্যই ভালো। তবে ১০০% না হলে ৮০% হলেও করে ফেলো।

আরো ডম ম্যানিপুলেশন:

আগামীকাল আরেকটা মডিউল আসবে। সেখানে তোমাকে আরো দুইটা উদাহরণ দিয়ে সিমিলার জিনিস দেখানো হবে। যাতে তুমি জাভাস্ক্রিপ্ট এর কনসেপ্টগুলোর সাথে আরো কমফোর্টেবল হতে পারো।

আজকের ঘাম, ফিউচারে দিবে আরাম।
